# Μεθοδολογία ασκήσεων

+ Ένα σχήμα, όσο πρόχειρο και να είναι, πάντα βοηθάει να κατανοήσουμε το πρόβλημα, τι μας δίνεται και τι μας ζητείται.

+ Ότι μας δίνεται συνήθως πρέπει να το χρησιμοποιήσουμε. Άρα, αν φτάσουμε κάπου και κολλήσουμε, μπορούμε να δουμε τι δεν έχουμε χρησιμοποιήσει και να σκεφτούμε πως μπορούμε να αξιοποιήσουμε τις επιπλέον πληροφορίες που έχουμε.

+ - Από δύο σημεία μπορούμε να βρούμε μία ευθεία που να διέρχεται από αυτά.
  - Από μία ευθεία μπορούμε να βρούμε όλα τα σημεία που της ανήκουν.
  - Από ένα σημείο και ένα συντελεστή μπορούμε να βρούμε μία ευθεία.
  - Άρα βλέπουμε κάθε φορά τι έχουμε και σκεφτόμαστε τι μας λείπει και πως μπορούμε να το υπολογίσουμε με τις πληροφορίες που μας ξέρουμε.

+ Όταν γνωρίζουμε πληροφορίες για την καθετότητα δύο ευθειών, μπορούμε να βρούμε τον συντελεστή της μίας από τον συντελεστή της άλλης.

---

## Παράδειγμα 1

Δίνεται τρίγωνο ΑΒΓ του οποίου δύο ύψη έχουν εξισώσεις $(f): y=-2x+4$ και $(g): y=x+1$, ενώ η κορυφή Α έχει συντεταγμένες $(6,2)$.
Να βρείτε τις συντεταγμένες των κορυφών Β και Γ καθώς και τις εξισώσεις των πλευρών του.

---

Παρατηρούμε ότι $2\neq-2\cdot6+4$ και $2\neq 6+1$, οπότε οι ευθείες $f$, $g$ δεν διέρχονται από το Α.

Άρα ξέρουμε, σίγουρα, ότι ένα από τα B,Γ θα δίνεται από την εξίσωση $y=-2x+4$ και ένα από την εξίσωση $y=x+1$. Έστω ότι $y_\Beta=-2x_\Beta+4$, $y_{\Gamma}=x_{\Gamma}+1$, Δ είναι το σημείο τομής της ΑΓ με την $f$ και E το σημείο τομής της $g$ με την ΑΒ.

![](notes1_example1.png)

```
Πολλές φορές βολεύει να σκεφτόμαστε "ανάποδα":

- Μας ζητάει το σημείο Γ. Πώς θα το βρώ;
- Το σημείο Γ δίνεται ως τομή του ΓΕ και του ΑΓ.
- Χμ... Αφού ξέρω την εξίσωση του ύψους ΓΕ, αν μπορούσα να βρώ και την εξίσωση του ΑΓ, θα έβρισκα και το Γ. 
  Μπορώ να βρω την εξίσωση;
    - Το ΒΔ είναι ύψος, άρα είναι κάθετο στο ΑΓ. 
      Αφού ξέρω την εξίσωση του ΒΔ, μπορώ να βρω τον συντελεστή της ΑΓ.
    - Ξέρω και ότι αυτή διέρχεται από το Α.
    - Άρα μπορώ να βρώ την εξίσωση!
- Άρα μπορώ να βρώ και το Γ.

Αρκεί τώρα να γράψουμε τον συλλογισμό μας με την σειρά, δηλαδή να ξεκινίσουμε από αυτά που μας δίνονται
και με μικρά λογικά βήματα να φτάσουμε στο ζητούμενο.
```



Αφού η $f$ είναι κάθετη στην ΑΓ μπορούμε να βρούμε τον συντελεστή της ΑΓ, διότι $\lambda_{\Alpha\Gamma}\lambda_f = -1$. Συνεπώς, $\lambda_{\Alpha\Gamma}=\frac{1}{2}$.

Τώρα, αφού γνωρίζουμε το σημείο A και το $\lambda_{\Alpha\Gamma}$ μπορούμε να βρούμε την εξίσωση της ευθείας ΑΓ: $$y-2 = \frac{1}{2}\left(x-6\right) \implies y=\frac{1}{2}x-1$$

Τότε όμως έχουμε δύο εξισώσεις για το Γ:
$$
\left\{
  \begin{aligned}
    y_{\Gamma}=x_{\Gamma}+1\\
    y_{\Gamma}=\frac{1}{2}x_\Gamma-1
  \end{aligned}
\right.
\implies
\left\{
  \begin{aligned}
    x_\Gamma = -4 \\
    y_\Gamma = -3
  \end{aligned}
\right.
$$

Με μία παρόμοια διαδικασία, βρίσκουμε τον συντελεστή $\lambda_{\Alpha\Beta} = -1$ και την εξίσωση της ευθείας ΑΒ:
$$y= -x + 8$$

Για την κορυφή B έχουμε:
$$
\left\{
  \begin{aligned}
    y_{\Beta}=-x_{\Beta}+8\\
    y_{\Beta}=2x_\Beta+4
  \end{aligned}
\right.
\implies
\left\{
  \begin{aligned}
    x_\Beta = -4 \\
    y_\Beta = 12
  \end{aligned}
\right.
$$

Τέλος πρέπει να βρούμε την ευθεία της πλευράς ΒΓ.

Επειδή $x_\Beta = x_\Gamma = -4$, η ευθεία είναι κάθετη στον άξονα x'x και έχει εξίσωση $x=-4$.

---

## Παράδειγμα 2

Δίνεται η ευθεία ε: $y=-x+2$. Να βρεθεί η συμμετρική της ευθεία ως προς την δ: $y=-2x$.

---

![](notes1_example2.png)

```
- Θέλω να βρώ μία ευθεία. Ας την πω ε'.
- Αν έπαιρνα δύο σημεία Α,Β στην ε και έβρισκα τα συμμετρικά τους ως προς την δ, θα μπορούσα να βρω την ε'.
```

Θεωρώ το σημείο Α της ε και την ευθεία $f$ που διέρχεται από το A και είναι κάθετη στην δ. Αφού ξέρω τον συντελεστή της δ, μπορώ να βρώ τον συντελέστη της $f$:
$$ \lambda_f\lambda_\delta = -1 \implies \lambda_f = \frac{1}{2}$$

Μπορώ να πάρω ως A το σημείο (2,0), αφού αυτό ανήκει στην ε.

Η ευθεία $f$ έχει τύπο $$y=\frac{1}{2}(x-2)=\frac{1}{2}x-1$$

Ένα σημείο Α$'$ το οποίο είναι συμμετρικό του Α ως προς την δ,  βρίσκεται πάνω στην $f$. 

Επιπλέον, το Α$'$Α τέμνει την δ σε κάποιο σημείο Γ. Βρίσκουμε τις συντεταγμένες του Γ λύνοντας τις εξισώσεις:
$$
\left\{
  \begin{aligned}
    y_\Gamma=-2x_\Gamma\\
    y_\Gamma=\frac{1}{2}x_\Gamma-1
  \end{aligned}
\right.
\implies
\left\{
  \begin{aligned}
    x_\Gamma = \frac{2}{5} \\
    y_\Gamma = -\frac{4}{5}
  \end{aligned}
\right.
$$

Επειδή όμως το Γ είναι και μέσο του Α$'$Α, αν το Α$'$ έχει συντεταγμένες (x,y) θα έχουμε 
$$
\left\{
  \begin{aligned}
    x_\Gamma = \frac{x+x_\Alpha}{2}\\
    y_\Gamma = \frac{y+y_\Alpha}{2}
  \end{aligned}
\right.
\implies
\left\{
  \begin{aligned}
    x = 2x_\Gamma -x_\Alpha = -\frac{6}{5}\\
    y = 2y_\Gamma -y_\Alpha = -\frac{8}{5}
  \end{aligned}
\right.
$$


Μπορώ να πάρω ως σημείο Β το (0,2) αφού και αυτό ανήκει στην ε.

Ανάλογα, βρίσκω ότι το B$'$ έχει συντεταγμένες $(-\frac{8}{5},\frac{6}{5})$.

Από τα σημεία Α$'$, Β$'$ βρίσκω την ευθεία $y=-7x -10$.
